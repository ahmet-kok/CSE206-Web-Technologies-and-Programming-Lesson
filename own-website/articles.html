<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <link rel="stylesheet" href="articles.css">
    <title>Document</title>
</head>

<body>
    <nav class="navMenu">
        <a href="index.html">Home</a>
        <a href="projects.html">projects</a>
        <a href="articles.html">Blog</a>
        <a href="connectme.html">reach</a>
        <a href="cv.html">cv</a>
        <div class="dot"></div>
    </nav>

    <div class="blogs">
        <div class="blog1">
            <h1>Teknolojinin Külkedisi: Sophia Amoruso
            </h1>
            <p>İlham veren girişimcilik hikayelerini sever misiniz? Eğer seviyorsanız eminim WhatsApp’ın kurucusu Jan
                Kaum, Virgin Records’un kurucusu Richard Branson ya da Genius Network’ün kurucusu Joe Polish’in
                hikayesini okumuşsunuzdur. Ancak bugün bahsetmek istediğim hayatın acımasızlığına karşın dimdik ayakta
                kalmış bir kadının öyküsü. Gençken çaldığı bir kitabın satışıyla başlayan ve büyük bir markaya dönüşerek
                dizilere konu olan bu kadının hikayesini gelin birlikte öğrenelim.</p>
            <img src="https://miro.medium.com/v2/resize:fit:1400/format:webp/1*fN5vx_uDnNnF25LDRKKjJQ.png" alt="">
            <p>Yunan, İtalyan, Portekiz kökenli Amoruso, 1984 yılında San Diego, California’da doğdu. Ergenlik döneminde
                depresyon ve dikkat eksikliği hiperaktivite bozukluğu (DEHB) teşhisi konuldu. Bu yüzden okulu bırakan
                Amoruso evde eğitim almaya başladı. Lise yıllarında bir Subway restoranında, kitapçıda ve plakçıda
                çalıştı. Liseden sonra ailesi boşanan Amoruso, daha özgür bir hayata adım atmak için Sacramento,
                California’ya taşındı. Amoruso bu yeni göçebe yaşam tarzında otostop çekip, hırsızlık ve konteyner
                dalışları yaptı. 19 yaşında Portland, Oregon’da hırsızlık yaparken yakalandı ve bu olaydan sonra
                hırsızlığı bıraktı. Portland’dan ayrıldı ve fıtık olduğunu keşfettikten kısa bir süre sonra San
                Fransisco’ya taşındı. Ameliyat için sağlık sigortasına ihtiyacı olması sebebiyle Academy of Art
                Üniversitesi lobisinde öğrenci kimliklerini kontrol ederek çalışmaya başladı.</p>
            <img src="https://miro.medium.com/v2/resize:fit:828/format:webp/1*exmL4YZIJgT0LqM95f7KFg.jpeg" alt="">
            <p>San Francisco Sanat Üniversitesi Akademisi’nde güvenlik görevlisi olarak çalışmaya devam eden Amoruso 22
                yaşına geldiğinde Nasty Gal Vintage isimli eBay mağazasını açtı. Burada kullanılmış eski giysiler ve
                diğer eşyaları satıyordu. Bir fotoğrafçılık dersinde kendisine öğretilenleri kullanarak ürünlerini
                kendisi tasarladı. Ürünlerin fotoğraflarını çekti, başlıklarını ekledi ve ürünleri satışa koydu. 2006
                yılında küçük bir odada açtığı bu mağaza 2 yıl sonra müşteri geri bildirimlerinde yaşanan sorunlardan
                sonra eBay tarafından kapatıldı. Bu olayın ardından Nasty Gal Vintage 2008 yılında kendi web sitesine
                sahip oldu. 2012 yılına geldiğinde Nasty Gal artık yıllık 1 milyon dolar geliri olan bir markaydı. En
                parlak döneminde 200 den fazla çalışanıyla yıllık 200 milyondan fazla satış yapıyordu.</p>
            <p>The New York Times onu “Teknolojinin Külkedisi” olarak adlandırdı. Inc. Magazine onu “30 under 30”
                listesine koydu. Forbes’un “ABD’nin kendi kendine servet elde eden kadınları listesi”nde yer aldı.</p>
            <p>Ancak Amoruso 32 yaşına geldiğinde işler yolunda gitmemeye başladı. Şirketi Nasty Gal iflas etti ve
                eşinden boşandı. Ancak bunlar Sophia’yı durdurmadı.</p>
            <p>“Hayatın en iyi yanlarından biri, bazen sizi ilk başta bilinçli olarak yola çıktığınız şeyden çok daha
                harika bir yere götürebilmesidir. Bu da hayatta körü körüne sadece tek bir hedefin peşine düşmemek için
                bir neden!” ~Sophia Amoruso</p>
            <img src="https://miro.medium.com/v2/resize:fit:828/format:webp/1*5WhHi4S_yIYJQ6AyW7a-Qg.jpeg" alt="">
            <p>Önce çok satanlar listesine giren #GIRLBOSS isimli otobiyografisini kaleme aldı. Hemen ardından Girlboss
                Media ve Girlbos Radio’yu kurdu. 2016'da Netflix Amoruso’nun kitabını diziye uyarladı.</p>
            <p>Kendi şirketini kurarken kendisine rehber olacak bir danışman olmadığını söyleyen Amoruso, kadınların
                birbirine destek olabilmesi için bir platform kurmak istedi. 2019 yılında bu isteğini gerçekleştirdi ve
                şirketini genişleterek girlboss.com isimli yeni bir sosyal medya platformu kurdu. Kadınlar için özel
                olarak tasarlanan bu platform Linkedin ve Instagram bağlantılarını da kullanarak farklı sektörlerden
                kadınların iletişim kurmasını hedefledi. Aynı zamanda kendi kariyerlerine yön vermek isteyen kadınları
                desteklemek için GirlBoss Vakfını kurdu.</p>
            <img src="https://miro.medium.com/v2/resize:fit:828/format:webp/0*yfeLI6WaVJO3eip1.jpg" alt="">

            <p>“Kendi imkanlarınızla yaşamak kadar etkileyici bir saygınlık ve önemli bir bağımsızlık olamaz.”~Sophia
                Amoruso</p>
            <p>The New York Times onu “Teknolojinin Külkedisi” olarak adlandırsa da bana göre o girişimci kadınların
                Peri Annesi. Ve şimdi 38 yaşında olan Amoruso kadınlara destek olurken bir yıldız gibi parlamaya devam
                ediyor.</p>
            <h6>Ve bitirirken..
            </h6>
            <p>Sophia Amoruso’nun hayatı maddi-manevi birçok açıdan talihsizliklerle doluydu. Sophia kendine üzülmek
                yerine hayatını değiştirmek için çabalamayı seçti. Sophia işten gelip televizyon izleyebilirdi ama
                eBay’de satış yapmayı seçti. Sophia eBay’i bırakmayıp oradaki geliriyle yetinebilirdi ama risk alıp
                kendi web sitesini kurmayı seçti. Şirketi iflas ettikten sonra vazgeçebilirdi ama kitap yazmayı ve
                bambaşka bir alanda girişim sahibi olmayı seçti. Yani onu özel kılan geldiği yer veya kim olduğu
                değildi. Sophia’yı olduğu kişi yapan onun aldığı riskler ve yaptığı seçimlerdi. Kısacası Sophia Amoruso
                olmak istediği kişiyi kendisi yaratmıştı..</p>
            <p>“Hayat bir kendinizi bulma meselesi değil, kendinizi yaratma meselesidir.”~Sophia Amoruso</p>
            <p>Açıkçası bugüne dek Amoruso’nun adını dahi duymamış olmak beni üzdü ve bu yüzden sizler için bu yazıyı
                yazmak istedim. Umarım hepimiz, istediğimiz kişileri yaratacak kadar cesur olabiliriz.</p>

        </div>
    </div>

</body>

</html>